# T04: Accés Remot

## Breu descripció

### Introducció teòrica
Bé, equip, entrem en un dels temes més importants per a la vostra feina diària com a tècnics en el nostre projecte: **l'Administració i Accés Remot**.

Penseu en la realitat de la nostra feina: els servidors, ja siguin els nostres interns o els dels clients, gairebé mai estaran físicament al vostre costat. Estaran en un armari de xarxa, en un Centre de Dades (CPD) a una altra ciutat, o directament al **núvol (Cloud)**.

Si un client ens truca amb una incidència crítica, no podem dir-li “agafo el cotxe i estaré allà en dues hores” per reiniciar un servei o comprovar un arxiu de configuració.  
L’eficiència i la rapidesa de resposta són el nostre valor afegit com a consultors.

En aquesta unitat, aprendrem a **trencar la barrera física**. Estudiarem les eines que ens permeten gestionar qualsevol màquina com si hi fóssim al davant, de manera segura i eficaç:

- **SSH (Secure Shell):** El nostre bisturí per a servidors Linux i també Windows. Aprendrem a administrar sistemes sense entorn gràfic mitjançant la línia de comandes de forma totalment segura.
- **Escriptoris Remots (RDP):** La nostra eina per a sistemes amb entorn gràfic, com els servidors Windows o els equips d’usuari (Windows i Linux) als quals hem de donar suport.
- **Eines d’assistència remota:** TeamViewer, Chrome RDP, AnyDesk… que ens permetran donar suport als clients remots de forma ràpida i senzilla.

Dominar l’accés remot **no és una opció**; és una habilitat fonamental que ens permetrà gestionar la infraestructura pròpia i donar servei real als nostres clients des de qualsevol lloc.

Per això, caldrà que demostreu que heu après bé els conceptes **mitjançant una prova**.

---

## Materials i links de suport

- **0227. UD4. AA1. Accés remot.**  
  Disponible al Moodle del mòdul de Serveis de Xarxa.

