# T13: Disseny d’un E-commerce en Figma (Landing Page + Checkout)  
### Breu Descripció

Un nou client ha contactat amb la consultora **EverPia** per crear un **e-commerce complet**, amb:

- Una **Landing Page comercial**  
- Un **procés de Checkout** totalment funcional

> El client **NO vol que comencem directament a programar**; vol veure primer una proposta visual professional, creada amb **Figma**, abans de validar el projecte definitiu.

Cada parella rebrà un **producte o servei assignat per sorteig a classe**, i haurà de dissenyar la proposta de la seva botiga online.

---

## Requisits de la Tasca

### 1. Landing Page completa

La Landing Page ha d’incloure:

- Capçalera amb **logo**, **menú** i icones funcionals  
- **Hero visual** amb CTA principal  
- Secció de **productes destacats**  
- **Testimonis i reviews**  
- Secció **Sobre nosaltres**  
- Peu de pàgina amb informació corporativa  

---

### 2. Procés de Checkout complet

El procés de Checkout ha de contemplar:

1. **Pàgina de detall del producte**  
2. **Cistell de la compra**  
3. Pas de **registre / convidat**  
4. **Adreça d’enviament** i **mètode d’entrega**  
5. **Mètode de pagament** (targeta / PayPal / altres)  
6. **Revisió final de comanda**  
7. **Pantalla de confirmació**

---

### 3. Circuits imprescindibles a Figma

Les maquetes han de permetre navegar:

- Com a **convidat**  
- Com a **usuari registrat**  
- Amb pagament per **targeta** i **PayPal**  
- Amb **codi de descompte**  
- Amb **recollida en botiga**

