# T08: Auditoria de Qualitat i Estandardització de Servidors  
### Tasca Individual

## Breu Descripció

### Introducció
Benvinguts, equip.

Durant les darreres setmanes, hem implementat serveis complexos per als nostres clients:

- Servidors de fitxers (**NFS**)  
- Impressió (**CUPS**)  
- Autenticació (**LDAP**)  

Però cap d'aquests serveis avançats no pot funcionar de manera fiable si els fonaments del **sistema operatiu** són febles.

Un servidor amb:

- Configuració de xarxa incorrecta  
- Permisos mal assignats  
- Paquets sense actualitzar  

és un **risc de seguretat** i una futura incidència garantida. A **EverPia**, no podem lliurar una feina així; la nostra reputació es basa en la **robustesa**.

---

## La Vostra Missió: Auditoria i Estandardització del Servidor Base

Abans de desplegar el proper servei avançat, farem un pas enrere per consolidar la base.  
Aquesta activitat és una **auditoria interna** i una pràctica del nostre **Protocol de Desplegament Estàndard (SOP – Standard Operating Procedure)**.

Heu de demostrar que sou capaços de:

1. Desplegar una **nova màquina virtual** (Ubuntu Server) des de zero.  
2. Aplicar el **protocol de configuració bàsica** segons el SOP.

Aquestes són les tasques fonamentals que tot consultor júnior ha de dominar abans de tocar l’entorn d’un client. Les repassarem per assegurar-nos que tots estem al mateix nivell d’excel·lència.

---

## Fase Entrenament

Per practicar els vostres coneixements, a partir de la **OVA disponible**, heu de fer les tasques indicades al document **Projecte4-TascaSOP** (descarregable).

> **Nota:** No cal lliurar cap activitat, però és molt important que pareu atenció a les tasques per entendre bé el funcionament.

---

## Certificació

Ha arribat el dia per assolir el nivell de **SOP Specialist**, superant un **exigent examen pràctic** que posarà a prova els vostres coneixements.

- Per fer la prova, únicament podreu portar un **full manuscrit** amb aquelles anotacions que creieu necessàries.

